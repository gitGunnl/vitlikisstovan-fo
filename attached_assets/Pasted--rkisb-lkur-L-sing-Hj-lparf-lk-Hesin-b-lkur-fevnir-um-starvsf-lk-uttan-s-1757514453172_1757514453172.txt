| Ýrkisbólkur | Lýsing |
| :---- | :---- |
| Hjálparfólk | Hesin bólkur fevnir um starvsfólk uttan serútbúgving, ið arbeiða í stuðlandi størvum tvørtur um umsorganarøkið. Teldunýtsla er avmarkað ella eingin, tí arbeiðið er fyrst og fremst persónligt og snýr seg um beinleiðis samveru. Vitlíki hevur nógvar møguleikar sum ein skapandi hjálpari til at leggja virksemi til rættis og til samskifti. |
| Heilsurøktarar og heimarøktarfólk | Hetta eru faglærdir persónar, sum veita beinleiðis heilsurøkt og persónliga umsorgan. Hóast nýtsla av skipanum til skráseting kann koma fyri, er høvuðsparturin av arbeiðinum handaligt og miðjað um borgaran. Vitlíki kann lætta um byrðuna við at hjálpa til við planlegging, samskifti við avvarðandi og hugskot til loysnir uppá fløktar trupuleikar. |
| Námsfrøðingar | Starvið hjá námsfrøðingum er miðjað um beinleiðis samspæl við børn. Teldan verður nýtt til fyrireiking og samskifti, men er ikki ein partur av kjarnavirkseminum. Vitlíki kann tæna sum ein ómetaligur sparringspartnari til at menna námsfrøðiligt tilfar, leggja læringargongdir til rættis og lætta um samskiftið við foreldur. |
| Fólkaskúlalærarar | Lærarar nýta teldur til fyrireiking og eftirmeting, men høvuðsuppgávan er undirvísingin í flokshølinum. Potentialið fyri vitlíki er sera stórt, serliga til at tillaga undirvísing til einstaka næmingin, gera uppgávur og royndir, og minka um tíðina, ið fer til administrativa umsiting. |
| Listafólk (ikki-talgild) | Hesi listafólk arbeiða við hondunum og nýta veruligt tilfar. Teldan verður mest sum bara brúkt til umsiting so sum marknaðarføring og umsóknir. Vitlíki kann virka sum ein persónligur hjálpari til at menna hugskot, skriva verkfrágreiðingar og umsóknir, og harvið frígeva meira tíð til tað listarliga arbeiðið. |
| Tænastustarvsfólk (handil, gistingarhús, móttøka) | Hóast hesin bólkur summar tíðir nýtir kassa- og bókingarskipanir, er kjarnauppgávan beinleiðis samskifti við kundan. Vitlíki kann styrkja hesi starvsfólk við at geva skjót uppskot til professionell svar og hjálpa við at handfara truplar støður, og harvið betra um dygdina á kundatænastuni. |
| Ítróttarvenjarar | Starvið sum venjari fevnir um nógv meira enn tað, ið fer fram á vøllinum. Uppgávur sum samskifti við foreldur, kunning til leikarar og venjingarætlanir taka nógva tíð. Vitlíki kann virka sum ein persónligur hjálpari til hesar tíðarkrevjandi uppgávurnar, soleiðis at venjarin fær meira orku og yvirskot at leggja í menningina av íkarinum. |
| Sjúkrarøktarfrøðingar (sjúkrahús & klinikkir) | Kjarnan í arbeiðinum hjá sjúkrarøktarfrøðingum er umsorgan og samskifti við sjúklingar og avvarðandi. Hóast nýtsla av føstum telduskipanum er partur av gerandisdegnum, er hettar eitt sera avmarkað slag av teldu nýtslu. Vitlíki kann styrkja samskiftispartin við at hjálpa við at "týða" fløkt mál til lætt skiljandi kunning og frígeva tíð frá skriving, so meira orka fer til ta týdningarmiklu samrøðuna við sjúklingin. |